 Да се реализира клас регистрационен номер. Класът трябва да представя номер на кола регистрирана в България. Изберете подходящ начин да съхраните номера на колата в класа. Реализирайте следната функционалност в класа:
Проверка за регион. Класът трябва да има функция, която връща (като символен низ), името на региона, в който е регистрирана колата. За справка вижте статията https://bg.wikipedia.org/wiki/Регистрационен_номер_на_МПС_(България). Обърнете внимание, че всички допустими букви в номера, макар и да се произнасят на български, съответстват и могат да се представят като букви на латиница. Също, за улеснение можете да върнете името на региона, изписан на латиница или на английски.
Проверка дали номерът е обикновен или специален (военен, дипломатически и т.н.). Информация за това има в същата статия.

Реализирайте клас човек. Класът трябва да може да пази информация за неговото име, ЕГН и телефонен номер.

Реализирайте клас автомобил. Автомобилът трябва да има марка, модел, година на производство, регистрационен номер, собственик и списък на лица, които имат разрешение да карат автомобила (шофьори). За регистрационния номер, собственика и лицата използвайте по-рано написаните от вас класове. Когато създавате техни обекти в рамките на класа за автомобил, в кои случаи това е агрегация и в кои - композиция?

